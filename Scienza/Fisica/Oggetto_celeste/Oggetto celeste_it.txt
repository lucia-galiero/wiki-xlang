Un oggetto celeste (dal latino caelum: cielo) o oggetto astronomico è un'entità fisica naturale, un'associazione o una struttura la cui esistenza nell'universo osservabile è stata appurata scientificamente.
A volte per lo stesso concetto si utilizza anche la dizione "corpo celeste", anche se in genere si preferisce il termine "corpo" quando ci si riferisce a una struttura unitaria e coesiva tenuta insieme dalla forza di gravità (o talvolta dalla forza elettromagnetica) come nel caso di asteroidi, satelliti naturali, pianeti e stelle.
Gli oggetti celesti sono strutture legate gravitazionalmente che sono associate a una posizione nello spazio, ma possono consistere di singoli oggetti o corpi. Questi oggetti vanno da singoli pianeti ad ammassi stellari, nebulose o intere galassie. Le galassie a loro volta sono ordinate in una struttura gerarchica dell'universo, che include ammassi e superammassi di galassie ulteriormente organizzati in grandi filamenti, le strutture più estese attualmente note.
Una cometa può essere descritta come un corpo celeste se ci si riferisce solo al suo nucleo ghiacciato e alle polveri, mentre è preferibile la definizione di "oggetto" quando la si considera nel suo insieme, includendo il nucleo, la chioma e la coda.
Alcuni oggetti celesti, come Temi e Neith, sono considerati, alla luce di più recenti scoperte, completamente inesistenti. In altri casi, come per Plutone e Cerere, è stata stabilita una classificazione diversa da quella adottata precedentemente.


== Storia ==


== Classificazione degli oggetti celesti ==
Segue una classificazione schematica delle principali categorie di oggetti celesti note. Vengono inoltre riportati i principali corpi del sistema solare.


== Note ==


== Voci correlate ==
Astro


== Altri progetti ==

 Wikiquote contiene citazioni sull'oggetto celeste
 Wikimedia Commons contiene immagini o altri file sull'oggetto celeste