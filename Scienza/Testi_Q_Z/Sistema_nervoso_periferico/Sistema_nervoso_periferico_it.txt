Si definisce sistema nervoso periferico (dei vertebrati) l'insieme dei gangli nervosi e dei nervi che si possono individuare all'esterno dell'encefalo e del midollo spinale. Il SNP assicura il collegamento con le altre parti del corpo. A seconda della zona, i nervi si distinguono in nervi cranici (12 paia) e nervi spinali (31 paia). I gangli nervosi sono dei particolari raggruppamenti di neuroni, addetti alla ricezione delle informazioni dai recettori.
Il sistema nervoso periferico (SNP) si può suddividere in due sottocategorie: il sistema sensoriale e il sistema motorio.


== Sistema sensoriale ==

Il sistema sensoriale è composto da due tipi di neuroni, dei quali uno riceve le informazioni provenienti dall'ambiente esterno (quindi dagli organi di senso come le orecchie o gli occhi) e l'altro è atto a trasportare fino al cervello le informazioni provenienti dal corpo della persona (es. concentrazione di anidride carbonica nel sangue). Esso è anche composto da una serie i nervi chiamati polistici e antipolistici, che facilitano le azioni come il movimento dei muscoli e lo scorrimento fluido del sangue.


== Sistema motorio ==

Il sistema motorio si può suddividere a sua volta in somatico (o volontario) e autonomo. 

Il sistema somatico o volontario trasmette i segnali ai muscoli scheletrici, in particolare quando c'è da attuare una risposta veloce ad uno stimolo di pericolo, come una scossa o una scottatura: sono i riflessi. Comunque gran parte degli stimoli del sistema somatico sono volontari.
Il sistema autonomo vanta una gamma di reazioni non volontarie, che muovono in due direzioni in funzione del fatto che siano generate dal sistema simpatico o dal sistema parasimpatico.


== Voci correlate ==
Sistema nervoso centrale


== Altri progetti ==

 Wikimedia Commons contiene immagini o altri file su sistema nervoso periferico


== Collegamenti esterni ==

(EN) peripheral nervous system, su Enciclopedia Britannica, Encyclopædia Britannica, Inc.