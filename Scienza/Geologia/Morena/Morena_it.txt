La morena è una particolare forma di accumulo di sedimenti, costituito dai detriti rocciosi trasportati a valle o ai bordi dal lento, ma incessante moto di scivolamento per gravità di un ghiacciaio.
I sedimenti che costituiscono le morene, chiamati till (o tillite se consolidati), sono caratterizzati da:

assenza di classazione,
forte eterogeneità nella dimensione dei clasti, spesso costituiti da detriti ghiaiosi a spigoli vivi, annegati in un'abbondante matrice argillosa siltosa. Spesso nei depositi morenici sono presenti massi di dimensioni metriche, solitamente originati da accumuli sul ghiacciaio di frane rocciose provenienti da pendii sovrastanti o sui bordi laterali del ghiacciaio.
Le morene che si creano all'estremità del ghiacciaio hanno spesso la forma di un semicerchio e sono dette anfiteatro morenico.


== Tipi di morene ==
Si possono distinguere alcuni tipi di morene, in funzione della posizione del deposito rispetto alla morfologia del ghiacciaio:

morene laterali, situate a fianco del ghiacciaio.
morene mediane, situate alla confluenza di due ghiacciai.
morene di fondo, formate da materiale trascinato dal ghiacciaio sul suo fondo.
morene frontali, disposte davanti alla lingua, tipicamente a forma di anfiteatro.


== Nivomorene ==
Simili alle morene, sono forme, generalmente di minori dimensioni, causate dall'accumulo di detriti ai piedi di glacio nevati, nevai o di accumuli nevosi.


== Voci correlate ==

Crepaccio
Esker
Ghiacciaio
Tillite
Pianalto
Serra Morenica di Ivrea
Anfiteatro morenico di Rivoli-Avigliana
Geografia dell'Alto Mantovano#Anfiteatro morenico del Garda
Parco Colline Moreniche di Castiglione
Parco Solferino


== Altri progetti ==

 Wikizionario contiene il lemma di dizionario «morena»
 Wikimedia Commons contiene immagini o altri file sulla morena


== Collegamenti esterni ==

(EN) moraine, su Enciclopedia Britannica, Encyclopædia Britannica, Inc.