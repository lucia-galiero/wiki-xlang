Lo strudel di mele è un comune tipo di strudel.
Per la preparazione si usa solitamente la cosiddetta pasta strudel, ma anche in alternativa la pasta sfoglia, la pasta di quark (in austriaco chiamata Topfenteig), o la pasta lievitata (chiamata Germteig, in austriaco). Uno strudel di mele prodotto con la pasta strudel è chiamato "ausgezogener Apfelstrudel" (letteralmente "strudel di mele tirato"), in particolare se l'impasto è
tirato molto sottile manualmente. Questa costituisce la variante tradizionale nazionale in Austria e in altre aree dell'ex Impero austro-ungarico.


== Descrizione ==
Il ripieno dello strudel di mele consiste solitamente di mele tagliate a foglia (liberate dal nocciolo e dalla buccia), uvetta, pinoli, zucchero, pangrattato imbiondito con burro, cannella in polvere.
Lo strudel di mele viene servito fresco e croccante, freddo o caldo, cosparso di zucchero al velo. Occasionalmente, secondo la tradizione bavarese, lo si accompagna con crema oppure gelato alla vaniglia o panna montata.
Tra le altre varianti, vi sono l'aggiunta di mandorle pelate a scaglie, noci tritate, uso di uvetta macerata in liquore, mele marinate nel succo di limone, buccia di limone grattugiata, panna acida o una miscela di latte, panna e uova.


== Storia ==
Probabilmente la fonte della pasta per strudel si trova in Arabia, da dove è stata portata in Turchia, Egitto, Palestina e Siria. La ricetta arrivò in Europa dopo la conquista di Costantinopoli nel 1453, forse a partire dal baklava turco o da un pane piatto pieno sviluppato ulteriormente nei Balcani e a Vienna. Esso accompagnava comunemente le spedizioni militari ottomane poiché si conservava a lungo. All'epoca della monarchia danubiana, lo strudel di mele (in ungherese: Almásrétes) si diffuse dall'Ungheria a Vienna. Durante gli assedi turchi del XVI e XVII secolo, gli ungheresi impararono a preparare l'impasto sottilissimo e tirato a mano. Nel 1696 lo strudel di mele fu menzionato per la prima volta per iscritto.


== Curiosità ==
Le varietà di mele acidule più adatte allo strudel di mele sono chiamate "Strudlers" nei mercati settimanali austriaci.
Il più grande strudel di mele del mondo che aveva una lunghezza di ben 752 m è stato preparato a Kaprun, in Austria, il 15 agosto 2015 


== Note ==


== Altri progetti ==

 Wikimedia Commons contiene immagini o altri file su strudel di mele


== Collegamenti esterni ==
Strudel di mele, strudel di crema di latte, strudel di ricotta  Entrata n. 177 nel Registro dei cibi tradizionali del Ministero della vita austriaco.