Ajoblanco, tradotto letteralmente in italiano come "aglio bianco", è una zuppa fredda molto famosa nella cucina andalusa (principalmente nelle città di Granada, Jaén, Cordoba, Malaga e Almeria e nella regione di Estremadura). È fatta da pane, mandorle schiacciate, aglio, olio d'oliva e acqua. La si consuma accompagnandola con uva o fette di melone.


== Sagre e feste ==
La popolarità dell'ajoblanco è tale che è associata ad alcune sagre della regione.

Nel paese di Almáchar (Malaga) c'è una sagra dedicata all'Ajoblanco che si celebra il primo sabato di settembre
Nel paese di Herrera del Duque (Badajoz) si celebra una gara con l'ajoblanco durante la festa del 15 agosto.


== Note ==